Väčšina z nás je presvedčená o tom, že svoju psychiku má pevne pod kontrolou. Ak však v súvislosti s ňou vyslovíme pojem pevná vôľa, naše presvedčenie začína pomaly slabnúť.
Veď koľkí z nás sa o jej sile presvedčili, keď skúšali schudnúť. Náš postoj k jedlu, strach z priberania, z vlastného vzhľadu a jeho akceptovania okolím, ale aj boj s prejedaním – za tým všetkým stojí práve psychika. Aby sme boli úspešní, aby nám jedenie bolo na osoh a nie na škodu, mali by sme pochopiť a zvládať vlastné duševné pochody.