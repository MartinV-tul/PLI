Na rozdíl od ceny hlavních kryptoměn, která míří již několik měsíců takzvaně do boku, pokračovalo investorské šílení okolo blockchainových platforem, NFT, web3 a kryptostartupů i první dva měsíce roku, které tak vytvořily nové historické měsíční rekordy. Březen sice předchozí měsíce nepřekonal, i tak se již ale do historie světa kryptoměn zapsal jako třetí nejúspěšnější měsíc ve sbírání rizikového kapitálu. Vznikly také další nové fondy rizikového kapitálu zaměřené primárně nebo čistě na kryptoprojekty. Za všechny zmiňme Electric Capital, Bain Capital či Bessemer Venture Partners.

